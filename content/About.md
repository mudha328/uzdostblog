---
title: "O mne"
date: 2023-10-13T23:31:52+02:00
tags: [Osobný rozvoj"]
categories: ["About"]
---
Som človek, ktorý chce prekročiť tieň svojej každodennej existencie. Používam k tomu všetky dostupné prostriedky a tak odkrývam korene vlastnej identity z viacerých strán.

Napriek tomu, že sa mi z môjho striktného pohľadu zväčša nedarí a depresia mi žiaľ nieje cudzia, nevzdávam sa. Idem ďalej. V roku 2016 som vďaka rastlinám zistil, kam vedie cesta sebepoznania a objavil možnosť nehodnotiacej sebereflexie. To čo skutočne znamená nehodnotiť som dokázal internalizovať až v roku 2023, poslednom roku  základného psychologického kurzu.

Väčšinou mám pocit, že sám sebe šliapem na päty. Je to vďaka vlastnej neprítomnosti, väčinou spôsobenej intenzívnym emocionálnym prežitkom a následným únikom do mysle. Väčšinou do spomienok minulosti a projekcií mojich potrieb do fiktívnej budúcnosti.

Z nejakého dôvodu však aj po najväčšej porážke som schopný vstať, i keď s oporou priateľov a občas i rodiny a pokračujem ďalej.

Dnes som došiel až do bodu, kde mám jasno v tom, čomu chcem v živote dávať pozornosť. Zároveň som si vedomý väčšiny svojich zlozvykov a ich dopadu na môj život. Viem teda akou cestou ísť, aby som žil a tvoril zo svojho stredu v prospech života na tejto planéte.

Skutočne každým krokom triafať túto cestu a nezísť, nieje ľahké. Ale to nevadí. Tu z môjho pohľadu začína skutočný osobný rozvoj. Pozývam vás byť jeho súčasťou.
